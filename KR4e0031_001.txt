# -*- mode: mandoku-view; -*-
#+TITLE: 滄螺集
#+DATE: 2015-08-25 00:16:49.278650
#+PROPERTY: ID KR4e0031
#+PROPERTY: BASEEDITION WYG    
#+PROPERTY: JUAN 卷一
<pb:KR4e0031_WYG_001-1a>¶
欽定四庫全書¶
　滄螺集巻一　　　　　　　明　孫作　撰¶
　　謝馬善卿送菜¶
嘗欣食菜美自謂肉不過今晨齒頬間屢嚥安敢唾持¶
粱囓肥鮮野簌誰當課使君可憐人異味諳小大我本¶
江南樵酸寒羮不和空腸轉藜莧糲粟連穅&KR0008;雨韭春¶
割苖霜菘秋飣座羊蹄醸旨蓄蒲歜雜細剉芋魁掘地¶
底茭首洗泥科木魚三百頭竹笋一萬箇朝湘出山厨¶
<pb:KR4e0031_WYG_001-1b>¶
夕煮吹烟銼堆盤青黄具入口生澁奈以兹媚盤飡頗¶
復如君作採之諒有時蒸或躬自佐白塩㸃葱橙紅椒¶
羅臼磨蔗錫質劑調釅醯芳辛破香飯炊屢熟宿酒酲¶
方餓鵝掌推不受鱉裙空欲蜕饋案連十罌飽食深自¶
荷霜根咀寒虀三歎論竒貨氷壺奪仙厨適口騰軒簸¶
四海一東坡拙謫常坎軻參軍半畝菜詩句劇嘲賀我¶
惷不償一造物知何那抱甕力不任負鋤筋苦堕亦欲¶
賦歸田自種百畝稬傳君作菜法花甆旋封褁食勤不¶
<pb:KR4e0031_WYG_001-2a>¶
媿天日晏從髙卧¶
　　憶昔¶
留滯長羇旅今年辭渡江朝霞晴俯檻細雨晚臨窓短¶
髪梳千下潛魚見一雙驚魂猶未復夢枕海濤撞¶
　　丘氏故園¶
魏公大府司農居園出東廂百歩餘兩朝文獻子孫盛¶
萬巻詩書兵火俱舊聞長老為言此昔時相府今存㡬¶
獨此僻在滄江濆似有神靈相其氏芒芒天運不可推¶
<pb:KR4e0031_WYG_001-2b>¶
太息平泉草木非曩者大官三四葉近者勅命猶相輝¶
兩園何苦事變革(丘氏有/内外園)松檜蟻鑚惟菜麥氷壺(亭/名)水¶
欄鴟伺魚芍陂稻田牛負軛我慚不至驚十年歳月輪¶
雲心惘然亭子當江望由里兒時憶上假山顚嶙峋怪¶
石森相向卧草同歸一長嘆靈璧何年到日邊(園有靈/璧石甚)¶
(秀傑今/入内苑)金莖此際承天上東家新亭花滿園珊瑚柯長¶
海栢連寸田尺地百金買看花一月人争傳世間萬事¶
無不爾鏤石鑱金安足恃荆丘不出二百年桃源那得¶
<pb:KR4e0031_WYG_001-3a>¶
三千歳文章事業荖可遺宇宙髙名終古垂隆中草廬¶
蜀主到楊雄舊宅西人知田荒室空紛感激操鏝再過¶
空四壁秪有南陽白帝城薄夫起欽尊故迹長歌自作¶
還自吟美酒得錢須為斟有懐莫掛度外事留眼坐看¶
梅天霖¶
　　食橄㰖¶
碧雲高葉樹亭亭雨打風披子更深到口眞如覓幽句¶
急搜佳處已難尋¶
<pb:KR4e0031_WYG_001-3b>¶
　　送葛倅還金陵¶
勾漏人傳舊葛洪夜深吹笛向江東海樓㑹散金山寂¶
淮月清懸石壘空驄馬昔時瞻御史倅車今日見明公¶
(倅之父曾/為御史)别懐萬里如潮急相趂西州舶趠風¶
　　夏日與諸友文燕¶
平生四海交佳友一二數蚤年識黄九(黄叔/彛)詰屈盤新¶
句爛漫多文辭晚復親李杜(李可乆/杜子才)墻東避世公(王原/吉)¶
十載厭城府暇時得相過雖夕欵蓬户太丘兩佳兒元¶
<pb:KR4e0031_WYG_001-4a>¶
方吾所慕(陳希/文)半升折足鐺白石日夜煮低頭誦經史¶
未覺霜月苦今春一相逢喜色動眉宇從師入天台擬¶
續興公賦我行適四方日與樵牧伍敲門三益友驚散¶
牀下䑕一呼未即衣再呼那及屨起陳四席坐李杜黄¶
及余相對出肝膈遂忘親寡旅上馬來及晨投轄過映¶
午談諧肘腋腕拜跪肅樽俎歴數座上客坐欠兩公語¶
兩公今何在江湖渺脩阻缺然繒化蝶又似蟨迷駏㑹¶
合疑有時交親不在故凡此宿昔契毎懐連牀雨誰知¶
<pb:KR4e0031_WYG_001-4b>¶
一餉樂竟違通昔晤誓去挽莫留盡日空詹竚¶
　　足瘡¶
足非病跛苦瘡痍兀立携藤拜跪遲倒屣掇皮眞自見¶
登堂着襪怒何為空軒獨卧懐藭麯幽徑㣲行畏蒺藜¶
俗客相過盡推去一杯五積睡還冝(五積散/酒治濕)¶
　　送杜孝亷徃句容¶
江東勝地壓西浙句曲山傳天下稀林間風生一虎過¶
石上月明雙鶴歸我擬華陽裁白帢君如萊子奉斑衣¶
<pb:KR4e0031_WYG_001-5a>¶
日長懸幕娛親地小轎疎櫺入翠㣲¶
　　雪桃二首¶
　　　昔哀公以黍雪桃孔子非之近世以餅雪桃莫¶
　　　覺其非也賦二絶以傷之¶
餅可充饑黍可餐桃如大藥駐朱顔空腸待得三千嵗¶
辟榖何人不入山¶
大桃刺口如蝟毛小桃青硬不容刀端門馬上晨炊餅¶
誰信人間用雪桃¶
<pb:KR4e0031_WYG_001-5b>¶
　　讀丹經¶
服食安可信丹書皆妄語欲脫𤓰髪枯而假金石固金¶
石本自堅爪髪那免腐有身即有患此理不難悟長生¶
就有術古來何賢住神仙五百年石髓流青乳服之等¶
天地千歲不足數此語信可徴王烈今在否旌昜本靜¶
者好道孰為伍一朝上青雲千載遺白䑕當其㧞宅時¶
鷄犬亦得去胡為事葢棺牛羊踐丘莽下士喜聞道縮¶
口厭清苦空言愧雜亂巧辯爭寸縷所計身後得未見¶
<pb:KR4e0031_WYG_001-6a>¶
一分補始吾甚愛之窮詰言更沮仙誠在世間不見良¶
不喻¶
　　客中秋夜¶
故園應露白凉夜乂秋分月皎空山靜天清一鴈聞感¶
時愁獨在排悶酒初醺豆子南山熟何年得自耘¶
　　為翟守賦雙檜¶
公館蕭條百歳餘獨存雙檜向江隅山川雲雨時時會¶
造物風霜隠隠扶后土不埋龍蛻骨赤霄端有鳳将雛¶
<pb:KR4e0031_WYG_001-6b>¶
醉翁草木皆堪敬聞道邦人畫作圗¶
　　還陳檢校山谷詩¶
蘇子落筆奔海江豫章吐句敵山嶽湯湯濤瀾絶崖岸¶
㠋㠋木石森劔槊二子低昂久不下藪澤遂包貙與鰐¶
至今雜沓呼從賔誰敢倔強二子角吾尤愛豫章撫巻¶
氣先愕磨牙咋舌熊豹面以手捫膺就束縛纎毫剔抉¶
難具論宛轉周腊為鄭朴烟霏澹泊翳林莾赤白照耀¶
開城郭沅江鱉肋不登盤青州蠏胥潛注殻洞庭東南¶
<pb:KR4e0031_WYG_001-7a>¶
入無野二儀清氣會有壑士如此老固可佳不信後来¶
無繼作我嘗一誦一囘顧如食橄㰖行劔閣忽聞凍雨洗¶
磨崖抵掌大笑工&KR2021;摸作詩寄謝君不然請從師道舊¶
所學¶
　　大堤曲四首¶
日落襄陽城月照大堤曲綉頰似花紅含情江水緑¶
君騎白馬来我騎青&KR0865;去背面不相識兩馬驕嘶住¶
漢水可方舟大堤容兩輪春風堤上花不入漢陽津¶
<pb:KR4e0031_WYG_001-7b>¶
宜城竹葉酒女子數錢沽上馬問兒童醉似山公無¶
　　送徐縂管入杭¶
㶚陵人憶舊将軍細柳堦前葉又春萬里北風歸化鶴¶
十年西地見麒麟卧聼篳篥滄江逈醉草烏絲畫㦸新¶
駿馬好陪丞相後竹枝歌吹遶湖滣¶
　　切藕¶
碧節氷絲透薄寒金波初出薦雕盤昔曾太華峯頭見¶
今向佳人掌上㸔¶
<pb:KR4e0031_WYG_001-8a>¶
　　菽乳¶
　　　豆腐本漢淮南王安所作惜其名不雅余為改¶
　　　今名因賦是詩¶
淮南信佳士思仙築髙臺八老變童顔鴻寳枕中開異¶
方營齊(去/)味數度真琦瑰作羮傳世人令我憶蓬莱茹¶
葷厭葱韭此物乃呈才戎菽來南山清漪浣浮埃轉身¶
一旋磨流膏入盆罍大釜氣浮浮小眼湯洄洄頃待晴¶
浪翻坐見雪花皚青塩化液滷絳蠟竄烟煤霍霍磨昆¶
<pb:KR4e0031_WYG_001-8b>¶
吾白玉大片裁烹煎適吾口不畏老齒摧蒸豚亦何為¶
人乳聖所哀萬錢同一飽斯言匪俳詼¶
　　寄淞江陳山人¶
百年苦憶高常侍多病誰憐孟浩然舊喜渉江今不渉¶
空齋時閱友朋箋¶
　　雨中¶
江南斗米三百錢抱饑閉門人晝眠衾裯入市不論直¶
破竈日中炊濕烟¶
<pb:KR4e0031_WYG_001-9a>¶
　　飛魚(有序/)¶
　　　暨人航海得飛魚於黑水之洋其長二寸頥兩¶
　　　鬐各廣長寸餘張為兩翅海風發作從波濤飛¶
　　　集船上如燕雀既止則不能入水意者爰居海¶
　　　鳥亦此類歟莊周所謂鯤化為鵬不荒誕也為¶
　　　賦一詩¶
海於天地中物不能比大隂陽浩出沒造物窮荒怪力¶
足浮三山勢欲吞大塊豈惟日月浴兼疑鬼神會披經¶
<pb:KR4e0031_WYG_001-9b>¶
案山海異族紛瑣碎我時一徘徊足躡二儀隘焉知賈¶
客軰入海如入闠風昏白波駛雨慘黒洋邁批石嗔火¶
發(海船夜投物/波中如火烈)囓指愁舟壊(舟人見海怪則囓指/注血於波其怪乃沒)飛魚¶
集檣柂翅尾錯珍貝初疑燕雀翻復駭蝗螟墜非類感¶
所稀枯腊拾海外三韓雨霧洗百島風烟帶參荖挿雙¶
翰欹側張兩斾形模小鮮具意氣鵬鶴類祗慚海若笑¶
狹小矜此軰我復嗤海若萬彚同一態神靈數巨魚鯤¶
鯨鰌鰐魪智屈雲雨能肉大何足膾龍門萬魚躍此翼¶
<pb:KR4e0031_WYG_001-10a>¶
吾所快¶
　　送人徃宣城¶
送客宣城郡吟詩憶土風雪膚銀杏白火頰木𤓰紅楚¶
殿荒山裏澄江出樹中君親三載仕我友一罇同¶
　　次韻大年弟舟中見寄¶
半生蠟屐負清游兩脚幷州復故州鐵笛呌雲疑昨夜¶
江雲隔面已三秋¶
　　約潘元龍逰恵山¶
<pb:KR4e0031_WYG_001-10b>¶
錫谷名泉誇第二江水由來勝山水中泠天畔隔蒼烟¶
九龍眼中荖可喜我夢臨此鍳眉鬚褁茗烹煎携緑珠¶
老僧毿毿妙而臞忽來説禅坐跏趺三生豈是舊縁法¶
明日買船當下牐共君烏紗一褁頭野岸春洲㸔晴鴨¶
　　歸帶惠泉邀諸友茗飲¶
江南浙山俱可人澤北惠泉嘗入夢昔年濯足望具區¶
船頭百折煩遮送髙情數與此山期舟不衝風雨尼之¶
天公忌人如忌疾十年欲去事長違昨宵拄杖落林谷¶
<pb:KR4e0031_WYG_001-11a>¶
畫舫載泉贏百斛為倒龍堂明月珠共試蛇坑小蒼玉¶
故人談頰翻九河舌本嚥枯知奈何此泉此茗不易得¶
緩飲緩煎還可過人間酒肉誰厭臭我味此泉渠閉口¶
身如瓠壺過湯羌慎勿與方傳不朽¶
　　石菖蒲¶
曉露飛初濕春苖剪又生靜憐千葉瘦幽喜一峯横鬰¶
鬰明人眼青青異物情安期如可待吾亦掃黄精¶
　　九日¶
<pb:KR4e0031_WYG_001-11b>¶
南國炎蒸初罷暑楚江淒澟又驚秋輕霜未破千株菊¶
髙浪間登百尺樓陶令去官非為酒海翁無伴不忘鷗¶
莫愁短日催長夜且賞清尊映黒頭¶
　　識字¶
文章不經世識字長苦饑而令七尺軀媿此一鴟夷何¶
似不讀書買牛荷耡犁六經垂照耀九道馳坦夷天門¶
西北開達者得升躋儒冠立其下寕問渠是誰鳳雛生¶
不凡三日願髙飛蓬鳩逺未識老死安其卑二鳥各適¶
<pb:KR4e0031_WYG_001-12a>¶
性吾方定其施鳩兮鳩兮汝勿嗤朝陽合得鳳來儀一¶
舉萬里青雲棲汝鳩雖老安得知¶
　　舟泊吳江呈㡭上人¶
松陵橋畔太湖前斜日青楓繫客船引頸數㸔花鴨亂¶
含情深媿白鷗賢千鐙庾嶺傳無盡一宿曹溪覺有縁¶
稍待月明風細熟卧吹簫管學坡仙¶
　　螢火¶
雨中螢火看不滅入户潛行欲近人槐市書生經滿案¶
<pb:KR4e0031_WYG_001-12b>¶
微光待汝續鷄晨¶
　　放螢¶
一室琴書露竹凉小窓深揜坐匡牀戲尋脈望看竒暈¶
忽覩丹良㵼冷光(螢一名丹良/見大戴禮)誰録異方知郤馬我矜¶
微物解升堂白頭愛伴書帷客苦節宜儕弟子行¶
　　酬蒋逸人連日觀花之會¶
照坐金沙笛裏開青春兩度為花來紅粧初見三千指¶
錦繡重添一萬堆細雨流霞移曲檻東風落日坐平䑓¶
<pb:KR4e0031_WYG_001-13a>¶
深紅淺白俱情稱醉後題詩記此廻¶
　　喜晴¶
推枕睡未醒暖湯呼我沐朝日明瓦溝夜雨塡澗谷出¶
門正東望青山遶茆屋鬰鬰林樹姿練練雲氣緑如以¶
千丈縞纒此兩衲足山方凈眉髻我亦縱耳目欣然欲¶
推挽容抱犍與犢生意固靜佳世事苦跼促薄田在東¶
野耒耜手未觸如何有暇日煮石飲溪渌散愁一過從¶
免事糟與麯得此諒已多輯語書諸牘¶
<pb:KR4e0031_WYG_001-13b>¶
　　大年雨中見寄二絶因次韻¶
十載青春伴旅遊無田安敢羡歸休夣囘讀罷凄然句¶
正似彭城風雨秋¶
筆端江浪貯雲烟愛汝新詩字字傳為報客懐無一事¶
日憑花鳥喚春眠¶
　　沙上¶
百年神物會出此逺人村浪洶江翻屋沙崩樹囓門芋¶
魁鋤地底鹿角長溪痕開闢當天意瀰茫恨吐吞¶
<pb:KR4e0031_WYG_001-14a>¶
　　莫抵西郊¶
白日崩雲莫色微柴車獨不欵髙扉十觴酩酊浮家釅¶
五載暌離笑客衣瑟瑟雨聲寒漸宻沉沉更漏夜仍稀¶
天明即别愁何限四壁凄涼萬事違¶
　　元夕寄梁先軰二首¶
碧沙官渡桞揺新燈火蕭條不負春誰道黄昏先閉户¶
天街雪色更宜人¶
開户微明雪滿窓空堂睡息海濤撞照人獨有梅花發¶
<pb:KR4e0031_WYG_001-14b>¶
自洗嘗春兩玉缸¶
　　入秋¶
江浦今朝暗秋風昨夜清山川不改色霧雨(闕/)飛輕出¶
處妨吾道嶔﨑見物情繫舟思范蠡迢逓越王城¶
　¶
　¶
　¶
　滄螺集巻一¶
